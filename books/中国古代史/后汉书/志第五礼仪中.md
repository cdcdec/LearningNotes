# 志第五礼仪中.md

　　立夏 请雨 拜皇太子 拜王公 桃印 黄郊 立秋 貙刘 案户 祠星 立冬 冬至 腊 大傩 土牛 遣卫士 朝会 　　立夏之日，夜漏未尽五刻，京都百官皆衣赤，至季夏衣黄，郊。其礼：祠特，祭醦。 　　自立春至立夏尽立秋，郡国上雨泽。若少，郡县各扫除社稷；其旱也，公卿官长以次行雩礼求雨。《公羊传》曰：“大雩，旱祭也。”何休注曰：“君亲之南郊，以六事谢过自责曰：‘政不善与？民失职与？宫室崇与？妇谒盛与？苞苴行与？谗夫倡与？’使童男女各八人舞而呼雩，故谓之雩。”《春秋繁露》曰：“大旱雩祭而请雨，大水鸣鼓而攻社，天地之所为，阴阳之所起也。或请焉，或攻焉，何也？曰：大旱，阳灭阴也。阳灭阴者，尊厌卑也。固其义也，虽大甚，拜请之而已，敢有加也？大水者，阴灭阳也。阴灭阳者，卑胜尊也。以贱陵贵者逆节，故鸣鼓而攻之，朱丝而胁之，为其不义，此亦《春秋》之不畏强御也。变天地之位，正阴阳之序，直行其道而不忌其难，义之至也。”又仲舒奏江都王云：“求雨之方，损阳益阴。愿大王无收广陵女子为人祝者一月租，赐诸巫者；诸巫毋大小皆相聚于郭门，为小坛，以脯酒祭；女独择宽大便处移市，市便无内丈夫，丈夫无得相从饮食；令吏妻各往视其夫，皆到即起，雨注而已。”服虔注《左传》曰：“大雩，夏祭天名。雩，远也，远为百谷求膏雨也。龙见而雩。龙，角、亢也。谓四月昏，龙星体见，万物始盛，待雨而大，故雩祭以求雨也。”一说，大雩者，祭于帝而祈雨也。一说，郊，祀天祈农事；雩，祭山川而祈雨也。《汉旧仪》：“求雨，太常祷天地、宗庙、社稷、山川以赛，各如其常牢，礼也。四月立夏旱，乃求雨祷雨而已；后旱，复重祷而已；讫立秋，虽旱不得祷求雨也。”闭诸阳，衣皂，兴土龙，《山海经》曰：“大荒东北隅有山，名曰凶犁土丘。应龙处南极，杀蚩尤与夸父，不得复上，故下数旱。旱而为应龙之状，乃得大雨。”郭璞曰：“今之土龙，本此气应，自然冥感，非人所能为也。”董仲舒云：“春旱求雨，令县邑以水日令民祷社稷，家人祠户。毋伐名木，毋斩山林。暴巫聚蛇八日。於邑东门之外为四通之坛，方八尺，植苍缯八。其神共工。祭之以生鱼八，玄酒，具清酒膊脯。择巫之洁清辩口利辞者以为祝。祝斋三日，服苍衣。先再拜，乃跪陈，陈已，复再拜，乃起。祝曰：‘昊天生五谷以养人。今五谷病旱，恐不成。敬进清酒膊脯，再拜请雨。雨幸大澍，奉牲祷。’以甲、乙日为大青龙一，长八丈，居中央；为小龙七，各长四丈，于东方，皆东乡，其闲相去八尺。小僮八人，皆斋三日，服青衣舞之，田啬夫亦斋三日，服青衣而立之。凿社通之于闾外之沟。取五虾蟆，错置社之中。池方八尺，深一尺，置水虾蟆焉。具清酒膊脯。祝斋三日，服苍衣，拜跪、陈祝如初。取三岁雄鸡与三岁豭猪，皆燔之于四通神宇。令民阖邑里南门，置水其外，开里北门。具老豭猪一，置之里北门之外。市中亦置一豭猪。闻鼓声，皆烧猪尾，取死人骨埋之，开山渊积薪而焚之。决通道桥之壅塞不行者决渎之。幸而得雨，报以豚一，酒、盐、黍财足。以茅为席，毋断。夏求雨，令县邑以水日家人祀灶，毋举土功。更大浚井。暴釜于坛，杵臼于术，七日。为四通之坛于邑南门之外，方七尺，植赤缯七。其神蚩尤。祭之以赤雄鸡七，玄酒，具清酒膊脯。祝斋三日，服赤衣，拜跪、陈祝如春。以丙、丁日为赤大龙一，长七丈，居中；又为小龙六，各长三丈五尺，于南方，皆南乡，其闲相去七尺。壮者七人，皆斋三日，服赤衣而舞之。司空啬夫亦斋三日，服赤衣而立之。凿社而通之闾外之沟。取五虾蟆，错置社之中。池方七尺，深一尺。酒脯祭。斋衣赤，拜跪、陈祝如初。取三岁雄鸡、豭猪，燔之四通神宇。开阴闭阳如春也。季夏，祷山陵以助之。令县邑一徙市于邑南门之外，五日，禁男子无得行入市。家人祠中溜。毋举土功。聚巫市旁，为之结盖。为四通之坛于中央，植黄缯五。其神后稷。祭之以母｛食?｝五，玄酒，具清酒膊脯。令各为祝斋三日，衣黄衣，皆如春祠。以戊、己日为大黄龙一，长五丈，居中央；又为小龙四，各长二丈五尺，于中央，皆南乡，其闲相去五尺。丈夫五人，皆斋三日，服黄衣而舞之。老者亦斋三日，衣黄衣而立之。亦通社中于闾外沟。虾蟆池方五尺，深一尺。他皆如前。秋，暴巫尪至九日。毋举火事，煎金器。家人祠门。为四通之坛于邑西门之外，方九尺，植白缯九。其神少昊。祭之桐木鱼九，玄酒，具清酒膊脯。衣白衣。他如春。以庚、辛日为大白龙一，长九丈，居中央；为小龙八，各长四丈五尺，于西方，皆西乡，其闲相去九尺。鳏者九人，皆斋三日，服白衣而舞之。司马亦斋三日，衣白衣而立之，虾蟆池方九尺，深一尺。他如前。冬，舞龙六日，祷于名山以助之。家人祠井。毋壅水。为四通之坛於邑北门之外，方六尺，植黑缯六。其神玄冥。祭之以黑狗子六，玄酒，具清酒膊脯。祝斋三日，衣玄衣。祝礼如春。以壬、癸日为大黑龙一，长六丈，居中央；又为小龙五，各长三丈，于北方，皆北乡，其闲相去六尺。老者六人，皆斋三日，衣黑衣而舞之。尉亦斋三日，服黑衣而立之。虾蟆池皆如春。四时皆庚子日，令吏民夫妇皆偶处。凡求雨，大体丈夫欲藏而居，女子欲和而乐。”应龙有翼。《法言》曰：“象龙之致雨。艰矣哉，龙乎！龙乎！”《新论》曰：“刘歆致雨，具作土龙，吹律，及诸方术，无不备设。谭问：‘求雨所以为土龙，何也？’曰：‘龙见者，辄有风雨兴起，以迎送之，故缘其象类而为之。’”立土人舞僮二佾，七日一变如故事。《周礼》曰：“?舞，帅而舞旱暵之事。”郑玄曰：“?，赤皂染羽为之也。”旱叹，注：“阳也，用假色者，欲其有时而去之。”反拘朱索萦社，伐朱鼓。《汉旧仪》曰：“成帝三年六月，始命诸官止雨，朱绳反萦社，击鼓攻之，是后水旱常不和。”干宝曰：“朱丝萦社。社，太阴也。朱，火色也。丝，离属。天子伐鼓于社，责群阴也；诸侯用币于社，请上公也；伐鼓于朝，退自攻也。此圣人之厌胜之法也。”祷赛以少牢如礼。《汉书仪》曰：“武帝元封日到七月毕赛之，秋冬春不求雨。”《古今注》曰：“武帝元封六年五月旱，女及巫丈夫不入市也。” 　　拜皇太子之仪：百官会，位定，谒者引皇太子当御坐殿下，北面；司空当太子西北，东面立。读策书毕，中常侍持皇太子玺绶东向授太子。太子再拜，三稽首。谒者赞皇太子臣某，中谒者称制曰“可”。三公升阶上殿，贺寿万岁。因大赦天下。供赐礼毕，罢。 　　拜诸侯王公之仪：石官会，位定，谒者引光禄勋前。丁孚《汉仪》曰“太常住盖下，东向读文”，与此异也。谒者引当拜者前，当坐伏殿下。光禄勋前，一拜，举手曰；“制诏其以某为某。”丁孚《汉仪》有夏勤策文，曰：“维元初六年三月甲子，制诏以大鸿胪勤为司徒。曰：‘朕承天序惟稽古，建尔于位为汉辅。往率旧职，敬敷五教，五教在宽。左右朕躬，宣力四表，保乂皇家。於戏！实惟秉国之均，旁祗厥绪，时亮天工，可不慎与！勤其戒之！’”读策书毕，谒者称臣某再拜。尚书郎以玺印绶付侍御史。侍御史前，东面立，授玺印绶。王公再拜顿首三。赞谒者曰：“某王臣某新封，某公某初除，谢。”中谒者报谨谢。赞者立曰：“皇帝为公兴。”重坐，受策者拜谢，起就位。供赐礼毕，罢。臣昭曰：汉立皇后，国礼之大，而志无其仪，良未可了。案蔡质所记立宋皇后仪，今取以备阙。云：“尚书令臣嚣、仆射臣鼎、尚书臣旭、臣乘、臣滂、臣谟、臣诣稽首言：‘伏惟陛下履干则坤，动合阴阳。群臣大小咸以长秋宫未定，遵旧依典，章表仍闻，历时乃听。令月吉日，以宋贵人为皇后，应期正位，群生兆庶莫不式舞。《易》称“受兹介祉”，《诗》云“干禄百福，子孙千亿”，万方幸甚。今吉日以定，臣请太傅、太尉、司徒、司空、太常条列礼仪正处上，群臣妾无得上寿，如故事。臣嚣、臣鼎、臣旭、臣乘、臣滂、臣谟、臣诣愚闇不达大义，诚惶诚恐，顿首死罪，稽首再拜以闻。’制曰：‘可。’维建宁四年七月乙未，制诏：‘皇后之尊，与帝齐体，供奉天地，祗承宗庙，母临天下。故有莘兴殷，姜任母周，二代之隆，盖有内德。长秋宫阙，中宫旷位，宋贵人秉淑媛之懿，体河山之仪，威容昭曜，德冠后庭。群寮所咨，佥曰宜哉。卜之蓍龟，卦得承干。有司奏议，宜称绂组，以母兆民。今使太尉袭使持节奉玺绶，宗正祖为副，立贵人为皇后。后其往践尔位，敬宗礼典，肃慎中馈，无替朕命，永终天禄。’皇后初即位章德殿，太尉使持节奉玺绶，天子临轩，百官陪位。皇后北面，太尉住盖下，东向，宗正、大长秋西向。宗正读策文毕，皇后拜，称臣妾，毕，住位。太尉袭授玺绶，中常侍长秋太仆高乡侯览长跪受玺绶，奏于殿前，女史授婕妤，婕妤长跪受，以授昭仪，昭仪受，长跪以带皇后。皇后伏，起拜，称臣妾。讫，黄门鼓吹三通。鸣鼓毕，群臣以次出。后即位，大赦天下。皇后秩比国王，即位威仪，赤绂玉玺。” 　　仲夏之月，万物方盛。日夏至，阴气萌作，恐物不楙。其礼：以朱索连荤菜，弥牟朴蛊钟。以桃印长六寸，方三寸，五色书文如法，以施门户。代以所尚为饰。夏后氏金行，作苇茭，言气交也。《风俗通》曰：“《传》曰‘萑苇有丛’。《吕氏春秋》曰‘汤始得伊尹，祓之于庙，熏以萑苇’。《周礼》‘卿大夫之子名曰门子。’《论语》曰‘谁能出不由户’。故用苇者，欲人之子孙蕃殖。不失其类，有如萑苇。茭者交易，阴阳代兴者也。”殷人水德，以螺首，慎其闭塞，使如螺也。周人木德，以桃为更，言气相更也。汉兼用之，故以五月五日，朱索五色印为门户饰，以难止恶气。桃印本汉制，所以辅卯金，魏除之也。日夏至，禁举大火，止炭鼓铸，消石冶皆绝止。至立秋，如故事。是日浚井改水，日冬至，钻燧改火云。 　　先立秋十八日，郊黄帝。是日夜漏未尽五刻，京都百官皆衣黄。至立秋，迎气于黄郊，乐奏黄钟之宫，歌《帝临》，冕而执干戚，舞《云翘》、《育命》，所以养时训也。 　　立秋之日，夜漏未尽五刻，京都百官皆衣白，施皂领缘中衣，迎气于白郊。礼毕，皆衣绛，至立冬。 　　立秋之日，白郊礼毕，始扬威武，斩牲于郊东门，以荐陵庙。其仪：乘舆御戎路，白马朱鬣，躬执弩射牲。牲以鹿麛。《月令》曰：“天子乃厉饰，执弓挟矢以猎。”《月令章句》曰：“亲执弓以射禽，所以教兆民战事也。四时闲习，以救无辜，以伐有罪，所以强兵保民，安不忘危也。”太宰令、谒者各一人，载以获车，驰送陵庙。于是乘舆还宫，遣使者赍束帛以赐武官。《汉官名秩》曰：“赐太尉、将军各六十匹，执金吾、诸校尉各三十匹，武官倍于文官。”武官肄兵，习战阵之仪、斩牲之礼，名曰貙刘。兵、官皆肄孙、吴兵法六十四阵，名曰乘之。《月令》，孟冬天子讲武，习射御，角力。卢植注曰：“角力，如汉家乘之，引关蹋踘之属也。”今《月令》，季秋天子乃教田猎，以习五戎。《月令章句》曰：“寄戎事之教于田猎。武事不可空设，必有以诫，故寄教于田猎，闲肄五兵。天子、诸侯无事而不田为不敬，田不以礼为暴天物。”《周礼》：“司马以旗致民，平列阵，如战之阵。王执路鼓，诸侯执贲鼓，军将执晋鼓，师帅执提，旅帅执鼙，卒长执铙，两司马执铎，公司马执镯，以教坐作进退疾徐疏数之节。”士卒听声视旗，随而前却，故曰师之耳目，在吾旗鼓。春教振旅以搜田，夏教茇舍以苗田，秋教治兵以狝田，冬教大阅以狩田。春夏示行礼，取禽供事而已。秋者杀时，田猎之正，其礼盛。《独断》曰：“巡狩校猎还，公卿以下陈雒阳都亭前街上，乘舆到，公卿以下拜，天子下车，公卿亲识颜色，然后还宫。古语曰‘在车为下’，唯此时施行。”《魏书》曰：“建安二十一年三月，曹公亲耕藉田。有司奏：‘四时讲武于农隙。汉承秦制，三时不讲，唯十月车驾幸长安水南门，会五营士，为八阵进退，名曰乘之。今金革未偃，士民素习，可无四时讲武，但以立秋择吉日大朝车骑，号曰治兵。上合礼名，下承汉制也。’”立春，遣使者赍束帛以赐文官。汉官名秩曰：“赐司徒、司空帛四十匹，九卿十五匹。”古今注曰：“建武八年立春，赐公十五匹，卿十匹。”貙刘之礼：祠先虞，执事告先虞已，烹鲜时，有司告，乃逡巡射牲。获车毕，有司告事毕。《古今注》曰：“永平元年六月乙卯，初令百官貙膢，白幕皆霜。”《风俗通》称“《韩子书》山居谷汲者，膢腊而置水。楚俗常以十二月祭饮食也。又曰尝新始杀也。食新曰貙膢。” 　　仲秋之月，县道皆案户比民。年始七十者，授之以王杖，餔之糜粥。八十九十，礼有加赐。王杖长九尺，端以鸠鸟为饰。鸠者，不噎之鸟也。欲老人不噎。是月也，祀老人星于国都南郊老人庙。 　　季秋之月，祠星于城南坛心星庙。 　　立冬之日，夜漏未尽五刻，京都百官皆衣皂，迎气于黑郊。礼毕，皆衣绛，至冬至绝事。 　　冬至前后，君子安身静体，百官绝事，不听政，择吉辰而后省事。绝事之日，夜漏未尽五刻，京都百官皆衣绛，至立春。诸五时变服，执事者先后其时皆一日。 　　日冬至、夏至，阴阳晷景长短之极，微气之所生也。《白虎通》曰：“至日所以休兵，不兴事，闭关，商旅不行何？此日阴阳气微，王者承天理物，故率天下静，不复行役，以扶助微气，成万物也。夏至阴气始动，冬至阳气始萌。《易》曰：‘先王以至日闭关，商旅不行。’夏至阴始起，反大热何？阴气始起，阳气推而上，故大热也。冬至阳始起，阴气推而上，故大寒也。”故使八能之士八人，或吹黄钟之律闲竽；或撞黄钟之钟；或度晷景，权水轻重，水一升，冬重十三两；或击黄钟之磬；或鼓黄钟之瑟，轸闲九尺，二十五弦，宫处于中，左右为商、征、角、羽；或击黄钟之鼓。先之三日，太史谒之。至日，夏时四孟，冬则四仲，其气至焉。 　　先气至五刻，太史令与八能之士即坐于端门左塾。大予具乐器，夏赤冬黑，列前殿之前西上，钟为端。守宫设席于器南，北面东上，正德席，鼓南西面，令晷仪东北。三刻，中黄门持兵，引太史令、八能之士入自端门，就位。二刻，侍中、尚书、御史、谒者皆陛。一刻，乘舆亲御临轩，安体静居以听之。太史令前，当轩溜北面跪。举手曰：“八能之士以备，请行事。”制曰“可”。太史令稽首曰“诺”。起立少退，顾令正德曰：“可行事。”正德曰“诺”。皆旋重定。正德立，命八能士曰：“以次行事，闲音以竽。”八能曰“诺”。五音各三十为阕。正德曰：“合五音律。”先唱，五音并作，二十五阕，皆音以竽。《乐叶图征》曰：“夫圣人之作乐，不可以自娱也，所以观得失之效者也。故圣人不取备于一人，必从八能之士。故撞钟者当知钟，击鼓者当知鼓，吹管者当知管，吹竽者当知竽，击磬者当知磬，鼓琴者当知琴。故八士或调阴阳，或调律历，或调五音。故撞钟者以知法度，鼓琴者以知四海，击磬者以知民事。钟音调，则君道得；君道得，则黄钟、蕤宾之律应。君道不得，则钟音不调；钟音不调，则黄钟、蕤宾之律不应。鼓音调，则臣道得；臣道得，则太蔟之律应。管音调，则律历正；律历正，则夷则之律应。磬音调，则民道得；民道得，则林钟之律应。竽音调，则法度得；法度得，则无射之律应。琴音调，则四海合岁气，百川一合德。鬼神之道行，祭祀之道得，如此，则姑洗之律应。五乐皆得，则应钟之律应。天地以和气至，则和气应；和气不至，则天地和气不应。钟音调，下臣以法贺主。鼓音调，主以法贺臣。磬音调，主以德施于百姓。琴音调，主以德及四海。八能之士常以日冬至成天文，日夏至成地理。作阴乐以成天文，作阳乐以成地理。”讫，正德曰：“八能士各言事。”八能士各书板言事。文曰：“臣某言，今月若干日甲乙日冬至，黄钟之音调，君道得，孝道褒。”商臣，角民，征事，羽物，各一板。否则召太史令各板书，封以皂囊，送西陛，跪授尚书，施当轩，北面稽首，拜上封事。尚书授侍中常侍迎受，报闻。以小黄门幡麾节度。太史令前白礼毕。制曰“可”。太史令前稽首曰“诺”。太史命八能士诣太官受赐。陛者以次罢。日夏至礼亦如之。蔡邕《独断》曰：“冬至阳气始动，夏至阴气始起，麋鹿角解，故寝兵鼓。身欲宁，志欲静，故不听事，迎送五日。腊者，岁终大祭，纵吏民宴饮。非迎气，故但送不迎。正月岁首，亦如腊仪。冬至阳气起，君道长，故贺。夏至阴气起，君道衰，故不贺。鼓以动众，钟以止众，故夜漏尽，鼓鸣则起；昼漏尽，钟鸣则息。” 　　季冬之月，星回岁终，阴阳以交，劳农大享腊。高堂隆曰：“帝王各以其行之盛而祖，以其终而腊。火生于寅，盛于午，终于戌，故火家以午祖，以戌腊。”秦静曰：“古礼，出行有祖祭，岁终有蜡腊，无正月必祖之祀。汉氏以午祖，以戌腊。午南方，故以祖。冬者，岁之终，物毕成，故以戌腊。而小数之学者，因为之说，非典文也。” 　　先腊一日，大傩，谯周《论语》注曰：“傩，却之也。”谓之逐疫。《汉旧仪》曰：“颛顼氏有三子，生而亡去为疫鬼。一居江水，是为虐鬼；一居若水，是为罔两蜮鬼；一居人宫室区隅，善惊人小儿。”《月令章句》曰：“日行北方之宿，北方大阴，恐为所抑，故命有司大傩，所以扶阳抑阴也。”卢植《礼记》注云：“所以逐衰而迎新。”其仪：选中黄门子弟年十岁以上，十二以下，百二十人为侲子。皆赤帻皂制，执大鼗。《汉旧仪》曰：“方相帅百隶及童子，以桃弧、棘矢、土鼓，鼓且射之，以赤丸、五谷播洒之。”谯周《论语》注曰：“以苇矢射之。”薛综曰：“侲之言善，善童幼子也。”方相氏黄金四目，蒙熊皮，玄衣朱裳，执戈扬盾。十二兽有衣毛角。中黄门行之，冗从仆射将之，以逐恶鬼于禁中。夜漏上水，朝臣会，侍中、尚书、御史、谒者、虎贲、羽林郎将执事，皆赤帻陛卫。乘舆御前殿。黄门令奏曰：“侲子备，请逐疫。”于是中黄门倡，振子和，曰：“甲作食一忽儿｛歹凶｝，胇胃食虎，雄伯食魅，腾简食不祥，揽诸食咎，伯奇食梦，强梁、祖明共食磔死寄生，委随食观，错断食巨，穷奇、腾根共食蛊。凡使十二神追恶凶，赫女躯，拉女干，节解女肉，抽女肺肠。女不急去，后者为粮！”《东京赋》曰：“捎魑魅，斫獝狂。斩委蛇，脑方良。囚耕父于清泠，溺女魃于神潢。残夔魖与罔象，殪野仲而歼游光。”注曰：“魑魅，山泽之神。獝狂，恶鬼。委蛇，大如车毂。方良，草泽神。耕父、女魃皆旱鬼。恶水，故囚溺于水中，使不能为害。夔魖、罔象，木石之怪。野仲、游光，兄弟八人，恒在人闲作怪害也。”孔子曰：“木石之怪夔、罔两，水之怪龙、罔象。”韦昭曰：“木石谓山也。夔一足，越人谓之山?。罔两，山精，好学人声，而迷惑人。龙，神物也，非所常见，故曰怪。罔象，食人，一名沐｛月厘｝。”《埤苍》曰：“獝狂，无头鬼。”因作方相与十二兽儛。嚾呼，周遍前后省三过，持炬火，送疫出端门；《东京赋》曰：“煌火驰而星流，逐赤疫于四裔。”注曰：“煌，火光。逐，惊走。煌然火光如星驰。赤疫，疫鬼恶者也。”侲子合三行，从东序上，西序下。门外驺骑传炬出宫，司马阙门门外五营骑士传火弃雒水中。《东京赋》注曰：“卫士千人在端门外，五营千骑在卫士外，为三部，更送至雒水，凡三辈，逐鬼投雒水中。仍上天池，绝其桥梁，使不复度还。”百官官府各以木面兽能为傩人师讫，设桃梗、郁櫑、苇茭毕，执事陛者罢。《山海经》曰：“东海中有度朔山，上有大桃树，蟠屈三千里，其卑枝门曰东北鬼门，万鬼出入也。上有二神人，一曰神荼，一曰郁櫑，主阅领众鬼之恶害人者，执以苇索，而用食虎。”于是黄帝法而象之。驱除毕，因立桃梗于门户上，画郁櫑持苇索，以御凶鬼，画虎于门，当食鬼也。《史记》曰：“东至于蟠木。”《风俗通》曰：“《黄帝书》‘上古之时，有神荼与郁櫑兄弟二人，性能执鬼。’桃梗，梗者更也，岁终更始，受介祉也。苏秦说孟尝君曰：‘土偶人语桃梗，今子东国之桃木，削子为人。’虎者阳物，百兽之长，能击鸷牲食魑魅者也。”苇戟、桃杖以赐公、卿、将军、特侯、诸侯云。《汉官名秩》曰：“大将军、三公，腊赐钱各三十万，牛肉二百斤，粳米二百斛；特侯十五万；卿十万；校尉五万；尚书丞、郎各万五千；千石、六百石各七千；侍御史、谒者、议郎、尚书令各五千；郎官、兰台令史三千；中黄门、羽林、虎贲士二人共三千：以为当祠门户直，各随多少受也。” 　　是月也，立土牛六头于国都郡县城外丑地，以送大寒。《月令章句》曰：“是月之昏建丑，丑为牛。寒将极，是故出其物类形象，以示送达之，且以升阳也。” 　　飨遣故卫士仪：百官会，位定，谒者持节引故卫士入自端门。卫司马执幡钲护行。行定，侍御史持节慰劳，以诏恩问所疾苦，受其章奏所欲言。毕飨，赐作乐，观以角抵。乐阕罢遣，劝以农桑。《周礼》府史以下，则有胥有徒。郑玄注曰：“此谓民给徭役，若今卫士矣。”蔡邕曰：“见客平乐、飨卫士，瑰伟壮观也。” 　　每岁首正月，为大朝受贺。其仪：夜漏未尽七刻，钟鸣，受贺。及贽，公、侯璧，中二千石、二千石羔，千石、六百石雁，四百石以下雉。《献帝起居注》曰：“旧典，市长执雁，建安八年始令执雉。”百官贺正月。《决疑要注》曰：“古者朝会皆执贽，侯、伯执圭，子、男执璧，孤执皮帛，卿执羔，大夫执雁，士执雉。汉、魏粗依其制，正旦大会，诸侯执玉璧，荐以鹿皮，公卿已下所执如古礼。古者衣皮，故用皮帛为币。玉以象德，璧以称事。不以货没礼，庶羞不逾牲，宴衣不喻祭服，轻重之宜也。”二千石以上上殿称万岁。蔡邕《独断》曰：“三公奉璧上殿，向御坐，北面，太常赞曰：‘皇帝为君兴。’三公伏，皇帝坐，乃进璧。古语曰‘御坐则起’，此之谓也。”举觞御坐前。司空奉羹，大司农奉饭，奏食举之乐。百官受锡宴飨，大作乐。蔡质《汉仪》曰：“正月旦，天子幸德阳殿，临轩。公、卿、将、大夫、百官各陪位朝贺。蛮、貊、胡、羌朝贡毕，见属郡计吏，皆陛觐，庭燎。宗室诸刘亲会，万人以上，立西面。位公纳荐太官赐食酒西入东出既定，上寿。群计吏中庭北面立，太官上食，赐群臣酒食，西入东出。御史四人执法殿下，虎贲、羽林张弓挟矢，陛戟左右，戎头逼胫陪前向后，左右中郎将位东南，羽林、虎贲将位。

　　立夏 请雨 拜皇太子 拜王公 桃印 黄郊 立秋 貙刘 案户 祠星 立冬 冬至 腊 大傩 土牛 遣卫士 朝会

　　立夏 请雨 拜皇太子 拜王公 桃印 黄郊 立秋 貙刘 案户 祠星 立冬 冬至 腊 大傩 土牛 遣卫士 朝会

　　立夏之日，夜漏未尽五刻，京都百官皆衣赤，至季夏衣黄，郊。其礼：祠特，祭醦。

　　自立春至立夏尽立秋，郡国上雨泽。若少，郡县各扫除社稷；其旱也，公卿官长以次行雩礼求雨。《公羊传》曰：“大雩，旱祭也。”何休注曰：“君亲之南郊，以六事谢过自责曰：‘政不善与？民失职与？宫室崇与？妇谒盛与？苞苴行与？谗夫倡与？’使童男女各八人舞而呼雩，故谓之雩。”《春秋繁露》曰：“大旱雩祭而请雨，大水鸣鼓而攻社，天地之所为，阴阳之所起也。或请焉，或攻焉，何也？曰：大旱，阳灭阴也。阳灭阴者，尊厌卑也。固其义也，虽大甚，拜请之而已，敢有加也？大水者，阴灭阳也。阴灭阳者，卑胜尊也。以贱陵贵者逆节，故鸣鼓而攻之，朱丝而胁之，为其不义，此亦《春秋》之不畏强御也。变天地之位，正阴阳之序，直行其道而不忌其难，义之至也。”又仲舒奏江都王云：“求雨之方，损阳益阴。愿大王无收广陵女子为人祝者一月租，赐诸巫者；诸巫毋大小皆相聚于郭门，为小坛，以脯酒祭；女独择宽大便处移市，市便无内丈夫，丈夫无得相从饮食；令吏妻各往视其夫，皆到即起，雨注而已。”服虔注《左传》曰：“大雩，夏祭天名。雩，远也，远为百谷求膏雨也。龙见而雩。龙，角、亢也。谓四月昏，龙星体见，万物始盛，待雨而大，故雩祭以求雨也。”一说，大雩者，祭于帝而祈雨也。一说，郊，祀天祈农事；雩，祭山川而祈雨也。《汉旧仪》：“求雨，太常祷天地、宗庙、社稷、山川以赛，各如其常牢，礼也。四月立夏旱，乃求雨祷雨而已；后旱，复重祷而已；讫立秋，虽旱不得祷求雨也。”闭诸阳，衣皂，兴土龙，《山海经》曰：“大荒东北隅有山，名曰凶犁土丘。应龙处南极，杀蚩尤与夸父，不得复上，故下数旱。旱而为应龙之状，乃得大雨。”郭璞曰：“今之土龙，本此气应，自然冥感，非人所能为也。”董仲舒云：“春旱求雨，令县邑以水日令民祷社稷，家人祠户。毋伐名木，毋斩山林。暴巫聚蛇八日。於邑东门之外为四通之坛，方八尺，植苍缯八。其神共工。祭之以生鱼八，玄酒，具清酒膊脯。择巫之洁清辩口利辞者以为祝。祝斋三日，服苍衣。先再拜，乃跪陈，陈已，复再拜，乃起。祝曰：‘昊天生五谷以养人。今五谷病旱，恐不成。敬进清酒膊脯，再拜请雨。雨幸大澍，奉牲祷。’以甲、乙日为大青龙一，长八丈，居中央；为小龙七，各长四丈，于东方，皆东乡，其闲相去八尺。小僮八人，皆斋三日，服青衣舞之，田啬夫亦斋三日，服青衣而立之。凿社通之于闾外之沟。取五虾蟆，错置社之中。池方八尺，深一尺，置水虾蟆焉。具清酒膊脯。祝斋三日，服苍衣，拜跪、陈祝如初。取三岁雄鸡与三岁豭猪，皆燔之于四通神宇。令民阖邑里南门，置水其外，开里北门。具老豭猪一，置之里北门之外。市中亦置一豭猪。闻鼓声，皆烧猪尾，取死人骨埋之，开山渊积薪而焚之。决通道桥之壅塞不行者决渎之。幸而得雨，报以豚一，酒、盐、黍财足。以茅为席，毋断。夏求雨，令县邑以水日家人祀灶，毋举土功。更大浚井。暴釜于坛，杵臼于术，七日。为四通之坛于邑南门之外，方七尺，植赤缯七。其神蚩尤。祭之以赤雄鸡七，玄酒，具清酒膊脯。祝斋三日，服赤衣，拜跪、陈祝如春。以丙、丁日为赤大龙一，长七丈，居中；又为小龙六，各长三丈五尺，于南方，皆南乡，其闲相去七尺。壮者七人，皆斋三日，服赤衣而舞之。司空啬夫亦斋三日，服赤衣而立之。凿社而通之闾外之沟。取五虾蟆，错置社之中。池方七尺，深一尺。酒脯祭。斋衣赤，拜跪、陈祝如初。取三岁雄鸡、豭猪，燔之四通神宇。开阴闭阳如春也。季夏，祷山陵以助之。令县邑一徙市于邑南门之外，五日，禁男子无得行入市。家人祠中溜。毋举土功。聚巫市旁，为之结盖。为四通之坛于中央，植黄缯五。其神后稷。祭之以母｛食?｝五，玄酒，具清酒膊脯。令各为祝斋三日，衣黄衣，皆如春祠。以戊、己日为大黄龙一，长五丈，居中央；又为小龙四，各长二丈五尺，于中央，皆南乡，其闲相去五尺。丈夫五人，皆斋三日，服黄衣而舞之。老者亦斋三日，衣黄衣而立之。亦通社中于闾外沟。虾蟆池方五尺，深一尺。他皆如前。秋，暴巫尪至九日。毋举火事，煎金器。家人祠门。为四通之坛于邑西门之外，方九尺，植白缯九。其神少昊。祭之桐木鱼九，玄酒，具清酒膊脯。衣白衣。他如春。以庚、辛日为大白龙一，长九丈，居中央；为小龙八，各长四丈五尺，于西方，皆西乡，其闲相去九尺。鳏者九人，皆斋三日，服白衣而舞之。司马亦斋三日，衣白衣而立之，虾蟆池方九尺，深一尺。他如前。冬，舞龙六日，祷于名山以助之。家人祠井。毋壅水。为四通之坛於邑北门之外，方六尺，植黑缯六。其神玄冥。祭之以黑狗子六，玄酒，具清酒膊脯。祝斋三日，衣玄衣。祝礼如春。以壬、癸日为大黑龙一，长六丈，居中央；又为小龙五，各长三丈，于北方，皆北乡，其闲相去六尺。老者六人，皆斋三日，衣黑衣而舞之。尉亦斋三日，服黑衣而立之。虾蟆池皆如春。四时皆庚子日，令吏民夫妇皆偶处。凡求雨，大体丈夫欲藏而居，女子欲和而乐。”应龙有翼。《法言》曰：“象龙之致雨。艰矣哉，龙乎！龙乎！”《新论》曰：“刘歆致雨，具作土龙，吹律，及诸方术，无不备设。谭问：‘求雨所以为土龙，何也？’曰：‘龙见者，辄有风雨兴起，以迎送之，故缘其象类而为之。’”立土人舞僮二佾，七日一变如故事。《周礼》曰：“?舞，帅而舞旱暵之事。”郑玄曰：“?，赤皂染羽为之也。”旱叹，注：“阳也，用假色者，欲其有时而去之。”反拘朱索萦社，伐朱鼓。《汉旧仪》曰：“成帝三年六月，始命诸官止雨，朱绳反萦社，击鼓攻之，是后水旱常不和。”干宝曰：“朱丝萦社。社，太阴也。朱，火色也。丝，离属。天子伐鼓于社，责群阴也；诸侯用币于社，请上公也；伐鼓于朝，退自攻也。此圣人之厌胜之法也。”祷赛以少牢如礼。《汉书仪》曰：“武帝元封日到七月毕赛之，秋冬春不求雨。”《古今注》曰：“武帝元封六年五月旱，女及巫丈夫不入市也。”

《左传》

　　拜皇太子之仪：百官会，位定，谒者引皇太子当御坐殿下，北面；司空当太子西北，东面立。读策书毕，中常侍持皇太子玺绶东向授太子。太子再拜，三稽首。谒者赞皇太子臣某，中谒者称制曰“可”。三公升阶上殿，贺寿万岁。因大赦天下。供赐礼毕，罢。

　　拜诸侯王公之仪：石官会，位定，谒者引光禄勋前。丁孚《汉仪》曰“太常住盖下，东向读文”，与此异也。谒者引当拜者前，当坐伏殿下。光禄勋前，一拜，举手曰；“制诏其以某为某。”丁孚《汉仪》有夏勤策文，曰：“维元初六年三月甲子，制诏以大鸿胪勤为司徒。曰：‘朕承天序惟稽古，建尔于位为汉辅。往率旧职，敬敷五教，五教在宽。左右朕躬，宣力四表，保乂皇家。於戏！实惟秉国之均，旁祗厥绪，时亮天工，可不慎与！勤其戒之！’”读策书毕，谒者称臣某再拜。尚书郎以玺印绶付侍御史。侍御史前，东面立，授玺印绶。王公再拜顿首三。赞谒者曰：“某王臣某新封，某公某初除，谢。”中谒者报谨谢。赞者立曰：“皇帝为公兴。”重坐，受策者拜谢，起就位。供赐礼毕，罢。臣昭曰：汉立皇后，国礼之大，而志无其仪，良未可了。案蔡质所记立宋皇后仪，今取以备阙。云：“尚书令臣嚣、仆射臣鼎、尚书臣旭、臣乘、臣滂、臣谟、臣诣稽首言：‘伏惟陛下履干则坤，动合阴阳。群臣大小咸以长秋宫未定，遵旧依典，章表仍闻，历时乃听。令月吉日，以宋贵人为皇后，应期正位，群生兆庶莫不式舞。《易》称“受兹介祉”，《诗》云“干禄百福，子孙千亿”，万方幸甚。今吉日以定，臣请太傅、太尉、司徒、司空、太常条列礼仪正处上，群臣妾无得上寿，如故事。臣嚣、臣鼎、臣旭、臣乘、臣滂、臣谟、臣诣愚闇不达大义，诚惶诚恐，顿首死罪，稽首再拜以闻。’制曰：‘可。’维建宁四年七月乙未，制诏：‘皇后之尊，与帝齐体，供奉天地，祗承宗庙，母临天下。故有莘兴殷，姜任母周，二代之隆，盖有内德。长秋宫阙，中宫旷位，宋贵人秉淑媛之懿，体河山之仪，威容昭曜，德冠后庭。群寮所咨，佥曰宜哉。卜之蓍龟，卦得承干。有司奏议，宜称绂组，以母兆民。今使太尉袭使持节奉玺绶，宗正祖为副，立贵人为皇后。后其往践尔位，敬宗礼典，肃慎中馈，无替朕命，永终天禄。’皇后初即位章德殿，太尉使持节奉玺绶，天子临轩，百官陪位。皇后北面，太尉住盖下，东向，宗正、大长秋西向。宗正读策文毕，皇后拜，称臣妾，毕，住位。太尉袭授玺绶，中常侍长秋太仆高乡侯览长跪受玺绶，奏于殿前，女史授婕妤，婕妤长跪受，以授昭仪，昭仪受，长跪以带皇后。皇后伏，起拜，称臣妾。讫，黄门鼓吹三通。鸣鼓毕，群臣以次出。后即位，大赦天下。皇后秩比国王，即位威仪，赤绂玉玺。”

　　仲夏之月，万物方盛。日夏至，阴气萌作，恐物不楙。其礼：以朱索连荤菜，弥牟朴蛊钟。以桃印长六寸，方三寸，五色书文如法，以施门户。代以所尚为饰。夏后氏金行，作苇茭，言气交也。《风俗通》曰：“《传》曰‘萑苇有丛’。《吕氏春秋》曰‘汤始得伊尹，祓之于庙，熏以萑苇’。《周礼》‘卿大夫之子名曰门子。’《论语》曰‘谁能出不由户’。故用苇者，欲人之子孙蕃殖。不失其类，有如萑苇。茭者交易，阴阳代兴者也。”殷人水德，以螺首，慎其闭塞，使如螺也。周人木德，以桃为更，言气相更也。汉兼用之，故以五月五日，朱索五色印为门户饰，以难止恶气。桃印本汉制，所以辅卯金，魏除之也。日夏至，禁举大火，止炭鼓铸，消石冶皆绝止。至立秋，如故事。是日浚井改水，日冬至，钻燧改火云。

　　先立秋十八日，郊黄帝。是日夜漏未尽五刻，京都百官皆衣黄。至立秋，迎气于黄郊，乐奏黄钟之宫，歌《帝临》，冕而执干戚，舞《云翘》、《育命》，所以养时训也。

　　立秋之日，夜漏未尽五刻，京都百官皆衣白，施皂领缘中衣，迎气于白郊。礼毕，皆衣绛，至立冬。

　　立秋之日，白郊礼毕，始扬威武，斩牲于郊东门，以荐陵庙。其仪：乘舆御戎路，白马朱鬣，躬执弩射牲。牲以鹿麛。《月令》曰：“天子乃厉饰，执弓挟矢以猎。”《月令章句》曰：“亲执弓以射禽，所以教兆民战事也。四时闲习，以救无辜，以伐有罪，所以强兵保民，安不忘危也。”太宰令、谒者各一人，载以获车，驰送陵庙。于是乘舆还宫，遣使者赍束帛以赐武官。《汉官名秩》曰：“赐太尉、将军各六十匹，执金吾、诸校尉各三十匹，武官倍于文官。”武官肄兵，习战阵之仪、斩牲之礼，名曰貙刘。兵、官皆肄孙、吴兵法六十四阵，名曰乘之。《月令》，孟冬天子讲武，习射御，角力。卢植注曰：“角力，如汉家乘之，引关蹋踘之属也。”今《月令》，季秋天子乃教田猎，以习五戎。《月令章句》曰：“寄戎事之教于田猎。武事不可空设，必有以诫，故寄教于田猎，闲肄五兵。天子、诸侯无事而不田为不敬，田不以礼为暴天物。”《周礼》：“司马以旗致民，平列阵，如战之阵。王执路鼓，诸侯执贲鼓，军将执晋鼓，师帅执提，旅帅执鼙，卒长执铙，两司马执铎，公司马执镯，以教坐作进退疾徐疏数之节。”士卒听声视旗，随而前却，故曰师之耳目，在吾旗鼓。春教振旅以搜田，夏教茇舍以苗田，秋教治兵以狝田，冬教大阅以狩田。春夏示行礼，取禽供事而已。秋者杀时，田猎之正，其礼盛。《独断》曰：“巡狩校猎还，公卿以下陈雒阳都亭前街上，乘舆到，公卿以下拜，天子下车，公卿亲识颜色，然后还宫。古语曰‘在车为下’，唯此时施行。”《魏书》曰：“建安二十一年三月，曹公亲耕藉田。有司奏：‘四时讲武于农隙。汉承秦制，三时不讲，唯十月车驾幸长安水南门，会五营士，为八阵进退，名曰乘之。今金革未偃，士民素习，可无四时讲武，但以立秋择吉日大朝车骑，号曰治兵。上合礼名，下承汉制也。’”立春，遣使者赍束帛以赐文官。汉官名秩曰：“赐司徒、司空帛四十匹，九卿十五匹。”古今注曰：“建武八年立春，赐公十五匹，卿十匹。”貙刘之礼：祠先虞，执事告先虞已，烹鲜时，有司告，乃逡巡射牲。获车毕，有司告事毕。《古今注》曰：“永平元年六月乙卯，初令百官貙膢，白幕皆霜。”《风俗通》称“《韩子书》山居谷汲者，膢腊而置水。楚俗常以十二月祭饮食也。又曰尝新始杀也。食新曰貙膢。”

《魏书》

　　仲秋之月，县道皆案户比民。年始七十者，授之以王杖，餔之糜粥。八十九十，礼有加赐。王杖长九尺，端以鸠鸟为饰。鸠者，不噎之鸟也。欲老人不噎。是月也，祀老人星于国都南郊老人庙。

　　季秋之月，祠星于城南坛心星庙。

　　立冬之日，夜漏未尽五刻，京都百官皆衣皂，迎气于黑郊。礼毕，皆衣绛，至冬至绝事。

　　冬至前后，君子安身静体，百官绝事，不听政，择吉辰而后省事。绝事之日，夜漏未尽五刻，京都百官皆衣绛，至立春。诸五时变服，执事者先后其时皆一日。

　　日冬至、夏至，阴阳晷景长短之极，微气之所生也。《白虎通》曰：“至日所以休兵，不兴事，闭关，商旅不行何？此日阴阳气微，王者承天理物，故率天下静，不复行役，以扶助微气，成万物也。夏至阴气始动，冬至阳气始萌。《易》曰：‘先王以至日闭关，商旅不行。’夏至阴始起，反大热何？阴气始起，阳气推而上，故大热也。冬至阳始起，阴气推而上，故大寒也。”故使八能之士八人，或吹黄钟之律闲竽；或撞黄钟之钟；或度晷景，权水轻重，水一升，冬重十三两；或击黄钟之磬；或鼓黄钟之瑟，轸闲九尺，二十五弦，宫处于中，左右为商、征、角、羽；或击黄钟之鼓。先之三日，太史谒之。至日，夏时四孟，冬则四仲，其气至焉。

　　先气至五刻，太史令与八能之士即坐于端门左塾。大予具乐器，夏赤冬黑，列前殿之前西上，钟为端。守宫设席于器南，北面东上，正德席，鼓南西面，令晷仪东北。三刻，中黄门持兵，引太史令、八能之士入自端门，就位。二刻，侍中、尚书、御史、谒者皆陛。一刻，乘舆亲御临轩，安体静居以听之。太史令前，当轩溜北面跪。举手曰：“八能之士以备，请行事。”制曰“可”。太史令稽首曰“诺”。起立少退，顾令正德曰：“可行事。”正德曰“诺”。皆旋重定。正德立，命八能士曰：“以次行事，闲音以竽。”八能曰“诺”。五音各三十为阕。正德曰：“合五音律。”先唱，五音并作，二十五阕，皆音以竽。《乐叶图征》曰：“夫圣人之作乐，不可以自娱也，所以观得失之效者也。故圣人不取备于一人，必从八能之士。故撞钟者当知钟，击鼓者当知鼓，吹管者当知管，吹竽者当知竽，击磬者当知磬，鼓琴者当知琴。故八士或调阴阳，或调律历，或调五音。故撞钟者以知法度，鼓琴者以知四海，击磬者以知民事。钟音调，则君道得；君道得，则黄钟、蕤宾之律应。君道不得，则钟音不调；钟音不调，则黄钟、蕤宾之律不应。鼓音调，则臣道得；臣道得，则太蔟之律应。管音调，则律历正；律历正，则夷则之律应。磬音调，则民道得；民道得，则林钟之律应。竽音调，则法度得；法度得，则无射之律应。琴音调，则四海合岁气，百川一合德。鬼神之道行，祭祀之道得，如此，则姑洗之律应。五乐皆得，则应钟之律应。天地以和气至，则和气应；和气不至，则天地和气不应。钟音调，下臣以法贺主。鼓音调，主以法贺臣。磬音调，主以德施于百姓。琴音调，主以德及四海。八能之士常以日冬至成天文，日夏至成地理。作阴乐以成天文，作阳乐以成地理。”讫，正德曰：“八能士各言事。”八能士各书板言事。文曰：“臣某言，今月若干日甲乙日冬至，黄钟之音调，君道得，孝道褒。”商臣，角民，征事，羽物，各一板。否则召太史令各板书，封以皂囊，送西陛，跪授尚书，施当轩，北面稽首，拜上封事。尚书授侍中常侍迎受，报闻。以小黄门幡麾节度。太史令前白礼毕。制曰“可”。太史令前稽首曰“诺”。太史命八能士诣太官受赐。陛者以次罢。日夏至礼亦如之。蔡邕《独断》曰：“冬至阳气始动，夏至阴气始起，麋鹿角解，故寝兵鼓。身欲宁，志欲静，故不听事，迎送五日。腊者，岁终大祭，纵吏民宴饮。非迎气，故但送不迎。正月岁首，亦如腊仪。冬至阳气起，君道长，故贺。夏至阴气起，君道衰，故不贺。鼓以动众，钟以止众，故夜漏尽，鼓鸣则起；昼漏尽，钟鸣则息。”

　　季冬之月，星回岁终，阴阳以交，劳农大享腊。高堂隆曰：“帝王各以其行之盛而祖，以其终而腊。火生于寅，盛于午，终于戌，故火家以午祖，以戌腊。”秦静曰：“古礼，出行有祖祭，岁终有蜡腊，无正月必祖之祀。汉氏以午祖，以戌腊。午南方，故以祖。冬者，岁之终，物毕成，故以戌腊。而小数之学者，因为之说，非典文也。”

　　先腊一日，大傩，谯周《论语》注曰：“傩，却之也。”谓之逐疫。《汉旧仪》曰：“颛顼氏有三子，生而亡去为疫鬼。一居江水，是为虐鬼；一居若水，是为罔两蜮鬼；一居人宫室区隅，善惊人小儿。”《月令章句》曰：“日行北方之宿，北方大阴，恐为所抑，故命有司大傩，所以扶阳抑阴也。”卢植《礼记》注云：“所以逐衰而迎新。”其仪：选中黄门子弟年十岁以上，十二以下，百二十人为侲子。皆赤帻皂制，执大鼗。《汉旧仪》曰：“方相帅百隶及童子，以桃弧、棘矢、土鼓，鼓且射之，以赤丸、五谷播洒之。”谯周《论语》注曰：“以苇矢射之。”薛综曰：“侲之言善，善童幼子也。”方相氏黄金四目，蒙熊皮，玄衣朱裳，执戈扬盾。十二兽有衣毛角。中黄门行之，冗从仆射将之，以逐恶鬼于禁中。夜漏上水，朝臣会，侍中、尚书、御史、谒者、虎贲、羽林郎将执事，皆赤帻陛卫。乘舆御前殿。黄门令奏曰：“侲子备，请逐疫。”于是中黄门倡，振子和，曰：“甲作食一忽儿｛歹凶｝，胇胃食虎，雄伯食魅，腾简食不祥，揽诸食咎，伯奇食梦，强梁、祖明共食磔死寄生，委随食观，错断食巨，穷奇、腾根共食蛊。凡使十二神追恶凶，赫女躯，拉女干，节解女肉，抽女肺肠。女不急去，后者为粮！”《东京赋》曰：“捎魑魅，斫獝狂。斩委蛇，脑方良。囚耕父于清泠，溺女魃于神潢。残夔魖与罔象，殪野仲而歼游光。”注曰：“魑魅，山泽之神。獝狂，恶鬼。委蛇，大如车毂。方良，草泽神。耕父、女魃皆旱鬼。恶水，故囚溺于水中，使不能为害。夔魖、罔象，木石之怪。野仲、游光，兄弟八人，恒在人闲作怪害也。”孔子曰：“木石之怪夔、罔两，水之怪龙、罔象。”韦昭曰：“木石谓山也。夔一足，越人谓之山?。罔两，山精，好学人声，而迷惑人。龙，神物也，非所常见，故曰怪。罔象，食人，一名沐｛月厘｝。”《埤苍》曰：“獝狂，无头鬼。”因作方相与十二兽儛。嚾呼，周遍前后省三过，持炬火，送疫出端门；《东京赋》曰：“煌火驰而星流，逐赤疫于四裔。”注曰：“煌，火光。逐，惊走。煌然火光如星驰。赤疫，疫鬼恶者也。”侲子合三行，从东序上，西序下。门外驺骑传炬出宫，司马阙门门外五营骑士传火弃雒水中。《东京赋》注曰：“卫士千人在端门外，五营千骑在卫士外，为三部，更送至雒水，凡三辈，逐鬼投雒水中。仍上天池，绝其桥梁，使不复度还。”百官官府各以木面兽能为傩人师讫，设桃梗、郁櫑、苇茭毕，执事陛者罢。《山海经》曰：“东海中有度朔山，上有大桃树，蟠屈三千里，其卑枝门曰东北鬼门，万鬼出入也。上有二神人，一曰神荼，一曰郁櫑，主阅领众鬼之恶害人者，执以苇索，而用食虎。”于是黄帝法而象之。驱除毕，因立桃梗于门户上，画郁櫑持苇索，以御凶鬼，画虎于门，当食鬼也。《史记》曰：“东至于蟠木。”《风俗通》曰：“《黄帝书》‘上古之时，有神荼与郁櫑兄弟二人，性能执鬼。’桃梗，梗者更也，岁终更始，受介祉也。苏秦说孟尝君曰：‘土偶人语桃梗，今子东国之桃木，削子为人。’虎者阳物，百兽之长，能击鸷牲食魑魅者也。”苇戟、桃杖以赐公、卿、将军、特侯、诸侯云。《汉官名秩》曰：“大将军、三公，腊赐钱各三十万，牛肉二百斤，粳米二百斛；特侯十五万；卿十万；校尉五万；尚书丞、郎各万五千；千石、六百石各七千；侍御史、谒者、议郎、尚书令各五千；郎官、兰台令史三千；中黄门、羽林、虎贲士二人共三千：以为当祠门户直，各随多少受也。”

《礼记》

《史记》

　　是月也，立土牛六头于国都郡县城外丑地，以送大寒。《月令章句》曰：“是月之昏建丑，丑为牛。寒将极，是故出其物类形象，以示送达之，且以升阳也。”

　　飨遣故卫士仪：百官会，位定，谒者持节引故卫士入自端门。卫司马执幡钲护行。行定，侍御史持节慰劳，以诏恩问所疾苦，受其章奏所欲言。毕飨，赐作乐，观以角抵。乐阕罢遣，劝以农桑。《周礼》府史以下，则有胥有徒。郑玄注曰：“此谓民给徭役，若今卫士矣。”蔡邕曰：“见客平乐、飨卫士，瑰伟壮观也。”

　　每岁首正月，为大朝受贺。其仪：夜漏未尽七刻，钟鸣，受贺。及贽，公、侯璧，中二千石、二千石羔，千石、六百石雁，四百石以下雉。《献帝起居注》曰：“旧典，市长执雁，建安八年始令执雉。”百官贺正月。《决疑要注》曰：“古者朝会皆执贽，侯、伯执圭，子、男执璧，孤执皮帛，卿执羔，大夫执雁，士执雉。汉、魏粗依其制，正旦大会，诸侯执玉璧，荐以鹿皮，公卿已下所执如古礼。古者衣皮，故用皮帛为币。玉以象德，璧以称事。不以货没礼，庶羞不逾牲，宴衣不喻祭服，轻重之宜也。”二千石以上上殿称万岁。蔡邕《独断》曰：“三公奉璧上殿，向御坐，北面，太常赞曰：‘皇帝为君兴。’三公伏，皇帝坐，乃进璧。古语曰‘御坐则起’，此之谓也。”举觞御坐前。司空奉羹，大司农奉饭，奏食举之乐。百官受锡宴飨，大作乐。蔡质《汉仪》曰：“正月旦，天子幸德阳殿，临轩。公、卿、将、大夫、百官各陪位朝贺。蛮、貊、胡、羌朝贡毕，见属郡计吏，皆陛觐，庭燎。宗室诸刘亲会，万人以上，立西面。位公纳荐太官赐食酒西入东出既定，上寿。群计吏中庭北面立，太官上食，赐群臣酒食，西入东出。御史四人执法殿下，虎贲、羽林张弓挟矢，陛戟左右，戎头逼胫陪前向后，左右中郎将位东南，羽林、虎贲将位。